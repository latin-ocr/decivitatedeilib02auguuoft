DE CIVITATE Dm L. xvn. c. 13. 14 235

per intervalla temporum, quibus leguntur paces alternasse
cum bellis3 et inveniuntur illic pacis tempora prolixiora
quam Salomon habuit, qui quadraginta regnavit aunos;
nam sub eo iudice, qui est appellatus Aod, octoginta anni
pacis fuerunt. Absit ergo ut Salomonis tempora in hac
promissione praedicta esse credautur3 multo minus itaque
cuiuslibet regis alterius, Non enim quisquam eorum in
tanta, quanta ille, pace regnavit3 nec umquam omnino
gens illa ita regnum tenuit, ut sollicita uon fuerit ne
hostibus subderetur3 quia in tanta mutabilitate rerum
humanarum nulli aliquando populo concessa est tanta se-
curitaS, ut huic vitae hostiles non formidaret incursus.
Locus ergo iste, qui promittitur tam pacatae ac securae
habitationiS, aeternus est aeternisque debetur in matre
Hierusalem libera, ubi erit veraciter populus Israe13 hoc
enim nomen interpretatur, ,videns Deum“ ς cuius praemii
desiderio pia per fidem vita in hac aelumnosa peregri-
natione ducenda est.

CAPUT XIV.
De studio David in dispositione mysterioque psalmorum.

Procurrente igitur per tempora civitate Dei, primo
in umbra futuri, in terrena scilicet Hierusalem, regnavit
David. Erat autem David vir in canticis eruditUS, qui
harmoniam musicam nou vulgari voluptate, sed fideli vo·
luntate dilexerit eaque Deo silo, qui verus est DeuS‚ my-
stica rei magnae figuratione servierit. Diversorum enim
sonorum rationabilis moderatusque concentus concordi
varietate compactam bene ordinatae civitatis insinuat uni·
tatem. Denique omnis sere prophetia eius in psalmis est,
quos centum quinquaginta liber continet, quem psalmo·
rum vocamus, In quibus nonnulli volunt eos solos factos
esse a David, qui eius nomine inscripti sunt. Sunt item

6 itaque mss; utique v

10

15

20

25

30

