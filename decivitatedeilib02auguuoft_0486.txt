10

15

20

25

30

482 S. AUGUSTINI

mino omnipotente se missum. Quis hic audeat intel·
legere nisi Christum loquentem, seilicet ovibus quae per·
ierant domus Israel? Ait namque in evangelio: Non sum
missus nisi ad oves quae perierunt domus Israel ; quas
hic comparavit pupillae oculi Dei propter excellentissimum
dilectionis affectum3 ex quo genere ovium etiam ipsi
apostoli fuerunt. Sed post gloriam resurrectionis utique
suae (quae antequam fieret, ait evangelista: Iesus non·
dum ,erat qlorificatus) etiam super gentes missus est in
apostolis suiS, ac sio impletum est quod in psalmo legi-
tur: Erues me de contradictionibus populi, constitues me
in caput centium, ut, qui spoliaverant Israelitas quihus-
que Israelitae servierant, *quando sunt gentibus subditi,
non vicissim eodem modo spoliarentur, sed ipsi spolia
fierent Israelitarum (hoc enim apostolis promiserat dicens:
Faciam vos piscatores hominum, et uni eorum: Ex hoc
iam, inquit, homines eris capiens) ; spolia ergo fierent,
sed in bonum, tamquam erepta vasa illi forti, sed fortius
alligatO.

Item per eundem· prophetam Dominus loquens: Et
erit, inquit, in die illa quaeram auferre omnes qentes
quae veniunt contra Hierusalem, et effundam super do-
mum David et super habitatores Hierusalem spiritum
cratiae et misericordiae; et aspicient ad me pro eo
quod insultaverunt, et planqent super eo planctum quasi
super carissimum, et dolebunt dolore quasi super uni-
qentium. Numquid nisi Dei est auferre omnes gentes
inimicas sanctae civitatis Hierusalem, quae veniunt contra
eam, id est contrariae sunt ei, vel, sicut alii sunt inter‘·
pretati‚ veniunt super eam, id est, ut eam sibi subiciant3
aut effundere super domum David et super habitatores eius-
dem civitatis spiritum gratiae et misericordiae? Hoc utique

4) Mt. 15, 24. 9) 10. 7, 39. 12) Ps. 17, 44. 16) Mt. 4,
19. 17) Lc. 5, 10. 27) Zaeh. 12, 9 sq.

25 et p. 483, 4 super eo RAe9; super eum v ΙΙ planetu 9

