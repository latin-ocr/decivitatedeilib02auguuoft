DE CIVITATE nm L. xvl. c, 33. 34. 179

te Dominum Deum caeli et Dominum terrae, ut non su· '

mas uxorem filio meo Isaac a filiabus Chananaeorum‚
nisi Dominum Deum caeli et Dominum terrae in carne,

quae ex illo femore trahebatur, fuisse venturum? Num- '

quid haec parva sunt praenuntiatae indicia veritam, quam
conpleri videmus in Christo?

CAPUT XXXIV.

Ouid intellegendum sit in eo, quod Abraham post mor-
tem Sarrae Cetturam accepit uxorem.

Quid autem sibi vult, quod Abraham post mortem
Sarrae Cetturam duxit uxorem? Ubi absit ut incontinen-
tiam suspicemur, praesertim in illa iam aetate et in illa
fidei sanctitate. An adhuc procreandi filii quaerebantur,
cum iam Deo promittente tanta multiplicatio filiorum ex
Isaac per stellas caeli et harenam terrae fide probatissima
teneretur? Sed profecto si Agar et Ismael‚ doctore apo·
stolo, significaverunt carnales veteris testamenti, cur non
etiam Cettura et filii eius significent carnales, qui se ad
testamentum novum existimant pertinere? Ambae quippe
et uxores Abrahae et concubinae sunt appellatae3 Sarra
vero numquam dicta est concubina. Nam et quando data
vest Agar Abrahae, ita scriptum est: Et adprehendit Sara
uxor Abram Ayar Aeqyptiam ancillam suam post decem
annae, quam habitaverat Abram in terra Chanaan, et
dedit eam Abram viro suo ipsi uxorem. De Cettura
autem, quam post obitum Sarrae accepit, sic legitur: Ad-
iciens autem Abraham sumpsit uxorem, cui nomen Cet-
tura. Ecce ambae dicuntur uxores; ambae porro con-
cubinae fuisse reperiuntur, postea dicente scriptura: Dedit

2) Gen. 24, 2 eq. 17) Gai. 4, 24. 25) Gen. 16, 3.

 

1 dominum VR¹ (ἐξορκιῶ σε κύριον>; per dom. R²Av ΙΙ ut
om. Fll2 de fil. vu25 eam om. V

12²·

10

15

20

25

